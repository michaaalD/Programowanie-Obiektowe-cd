Przedstawiony program jest wynikiem mojej indywidualnej 
   pracy i nie zawiera fragmentów lub całości innych programów 
   nie będących moim dziełem, poza jawnie cytowaną publikowaną 
   literaturą lub przykładami przedstawionymi w ramach wykładu,
   których występowanie jest przejrzyście oznakowane. 
   Oświadczam także, że nie zleciłem osobom trzecim wykonania 
   części, bądź całej pracy.

   Jestem w pełni świadomy, że wobec złamania tego oświadczenia 
   będą wyciągnięte wobec mnie tego konsekwencje - powiązane z tym
   kursem, ale i życiowe, ponieważ takim działaniem umniejszam swoim
   umiejętnościom i nawykowi samodzielnej pracy. Jestem świadomy, że 
   negatywnie odbije się to na mojej osobie, zmuszając mnie do 
   wielokrotnie większej, dłuższej, cięższej pracy, aby nadrobić 
   brak wysiłku właśnie w tej chwili.
   Oddając plagiat, uchybiam własnej inteligencji oraz łamię przepisy
   obowiązujące na Politechnice Wrocławskiej i Rzeczpospolitej Polski. 

   Jestem świadomy, że nieprzestrzeganie treści niniejszego 
   oświadczenia może grozić mi odpowiedzialnością dyscyplinarną przed 
   Rektorem Politechniki Wrocławskiej, Komisją Dyscyplinarną do spraw
   Studentów lub Sądem Koleżeńskim zgodnie z ustawą Prawa o szkolnictwie 
   wyższym, która precyzuje proces postępowania dyscyplinarnego. 
   Wiem, zgodnie z ustawą z dnia 4 lutego 1994 roku o prawie autorskim 
   i prawach pokrewnych, że ten, kto przywłaszcza sobie autorstwo albo 
   wprowadza w błąd co do autorstwa całości lub części cudzego utworu 
   albo artystycznego wykonania, może podlegać grzywnie, karze 
   ograniczenia lub pozbawienia wolności do lat 3.

   Obok świadomości prawnej, przyjmuję do wiadomości, że plagiat 
   jest jedną z najniebezpieczniejszych patologii środowisk akademickich 
   i stanowi problem moralny. Brak respektowania podstawowych standardów 
   etycznych i zawodowych sprawia, że pogarsza się jakość kształcenia na 
   uczelniach wyższych i poddaje w wątpliwość wagę wyższego wykształcenia.
   To sprawia, że studia stają się nie wyjątkową intelektualną przygodą, 
   a "konieczną" i przykrą drogą po "papierek".

   Przyjmuję do wiadomości, że dysponuję źródłami pomocy, które pozwolą mi 
   wykonać pracę, ucząc się przy tym umiejętności potrzebnych później 
   w życiu - samodzielnego, krytycznego, ale także kreatywnego myślenia 
   przy rozwiązywaniu problemów, jakie napotkam jako inżynier w swoim życiu 
   i karierze później, co jest bardziej wartościowe, niż zaliczenie jednego 
   kursu na studiach łatwiej, na lepszą ocenę. Pozwala to myśleć w szerszej 
   perspektywie i uświadamia, że studia służą rozwojowi, a nie tylko zaliczeniu.

   Jestem wtajemniczony także w to, że prowadzący moje zajęcia czerpie wiele 
   satysfakcji z obserwowania moich rzeczywistych postępów umiejętności 
   i rozwoju intelektualnego, niezależnie od poziomu moich początkowych 
   umiejętności i wiedzy.

   Wiem, że moja samodzielna praca jest niezbędna do mojego rozwoju jako 
   człowieka i jest niezbędna do obiektywnej oceny moich umiejętności i wiedzy.


  Imię, nazwisko, indeks
  Michał Doś 263498
